---
title: การเขียนใบเปิดโครงการ (เนื้อหาทั้งหมด)
---

<CardGroup cols={2}>
  <Card
    title="เทมเพลตใบเปิดโครงการ"
    icon="file-vector"
    href="https://drive.google.com/file/d/1IF0Rk2zMfrUyd33WvL5QlclU64LuyLzH/view?usp=drive_link"
  />
  <Card
    title="ตัวอย่างใบเปิดโครงการ"
    icon="file-check"
    href="https://drive.google.com/file/d/1GKpPbsnAs6kGCIiZaSgXWIAkCSScxF2f/view?usp=drive_link"
  />
</CardGroup>

## หัวกระดาษ

### รหัสกิจกรรม

**เว้นว่างไว้** พี่งานกิจฯ จะเป็นคนกรอกให้

![รหัสกิจกรรม](/images/sop/proj/project_open_header_projid.png)

### ตราและที่อยู่สโมสรนักศึกษาแพทย์ศิริราช

ใช้รูปแบบล่าสุดตามรูปด้านล่าง หรือตามเทมเพลต

![ตราและที่อยู่สโมสรนักศึกษาแพทย์ศิริราช](/images/sop/proj/project_open_header_logo.png)

<Warning>ระวังใบโครงการบางฉบับยังเป็นรูปแบบเก่า ให้แก้ไขเป็นรูปแบบนี้</Warning>

### ชื่อโครงการ

ใส่ชื่อโครงการเต็ม ถ้ามีครั้งที่หรือปีให้ใส่มาด้วย พยายามใช้ภาษาทางการ โดย**ไม่ต้องใส่ Theme ของงาน**

![ชื่อโครงการและวันที่จัดงาน](/images/sop/proj/project_open_header_date.png)

### วัน/ช่วงเวลาที่จัดงาน

ก่อนตัดสินใจว่าจะจัดวันไหนให้มาปรึกษาอุปที่ดูแลเผื่อวันซ้ำกับกิจกรรมอื่น

## 1. ผู้รับผิดชอบโครงการ

![ผู้รับผิดชอบโครงการ](/images/sop/proj/project_open_director.png)

### หน่วยงาน/ชมรมที่รับผิดชอบโครงการ

- ถ้าเป็นโครงการของชั้นปีให้ใส่ชั้นปี และ**อย่าลืมวงเล็บอุปนายกของสพศ.ที่ดูแล** เช่น งาน Hailnight ให้ใส่ว่า _นักศึกษาแพทย์ชั้นปีที่ 1 (อุปนายกฝ่ายกิจกรรม)_
- ถ้าเป็นโครงการที่จัดร่วมกันหลายชั้นปี ใส่แค่อุปนายกฝ่ายที่ดูแล เช่น ค่ายเส้นทางสู่หมอศิริราช ให้ใส่ว่า _อุปนายกฝ่ายกิจกรรม_
- ถ้าเป็นโครงการที่จัดโดยชมรม ให้ใส่ชื่อชมรม และอุปนายกฝ่ายชมรม เช่น _ชมรมเท้าไฟ อุปนายกฝ่ายชมรม_

### อาจารย์ที่ปรึกษาโครงการ

สามารถให้อาจารย์ท่านเดิมเป็นที่ปรึกษา หรือสามารถติดต่ออาจารย์ท่านอื่นได้ แต่ควรปรึกษากับอาจารย์ท่านเดิมก่อนถึงการเปลี่ยนที่ปรึกษา เพื่อทำความเข้าใจและเป็นการให้เกียรติอาจารย์ สามารถปรึกษาสพศ. เพื่อช่วยติดต่ออาจารย์ที่ปรึกษาได้

<Warning>ทุกโครงการต้องมีอาจารย์ที่ปรึกษาโครงการ</Warning>

### นักศึกษาผู้รับผิดชอบโครงการ

ใส่ชื่อ**ประธานโครงการ** (ถ้ามี 2 คน ก็ใส่ 2 คน คั่นด้วย "และ") เช่น

> นางสาวรักน้ำรักปลา รักศิริราช และนายศิริราช คือพี่น้อง

## 2. หลักการและเหตุผล

> เนื่องด้วย ...`1. Why`... จึง ...`2. How`... เพื่อ ...`3. For`...

ให้ผู้เขียนโครงการตอบคำถาม 3 ข้อต่อไปนี้แล้วนำมาเขียนตามรูปแบบดังกล่าว

<Steps>
  <Step title="Why">ทำไมถึงต้องมีโครงการนี้</Step>
  <Step title="How">
    รูปแบบกิจกรรมที่จัดเพื่อตอบโจทย์ข้อ 1 - หากโครงการจำเป็นต้องค้างคืน : ทำไมขึงต้องค้างคืน
    ทำไมจึงไม่สามารถจัดงานให้บรรลุเป้าหมายที่ต้องการภายใน 1 วันได้ ค้างคืนที่ไหน
    หากเป็นสถานที่ภายนอกทำไมต้องไปยังสถานที่ดังกล่าว (คณะจะ Prefer ให้พักในโรงพยาบาล ศาลายา
    หรือสถานที่ที่คณะสามารถดูแลได้มากกว่า หากต้องการออกไปข้างนอกต้องตอบได้) -
    หากเป็นโครงการที่สามารถสร้างผลประโยชน์ตอบแทนคืนกลับสู่คณะได้ จะมีการทำอะไรอย่างไรบ้าง
  </Step>
  <Step title="For">
    บอกว่าใครได้ประโยชน์อย่างไรจากโครงการนี้ เช่น _เพื่อให้นักศึกษาแพทย์ได้พัฒนา SKILLS,
    เพื่อสร้างแรงบันดาลใจแก่นักศึกษาแพทย์_
  </Step>
</Steps>

## 3. วัตถุประสงค์ของโครงการ

> 1. ...
> 2. ...
> 3. ...

เป็นส่วนที่อยากให้ทุกคนให้ความสำคัญ เพราะเป็น**เครื่องชี้แนวทางในการดำเนินโครงการ**ที่ทีมงานมีร่วมกัน **ไม่จำเป็นต้องซ้ำกับปีก่อน ๆ** แต่ขอให้เป็นวัตถุประสงค์ของโครงการนี้จริง ๆ และ**ทีมงานได้มีส่วนร่วมและรับรู้วัตถุประสงค์ร่วมกัน** และไม่มีความซ้ำซ้อนระหว่างข้อ สามารถมีกี่ข้อก็ได้ แต่**ไม่ควรมีเกิน 3 ข้อ** เพื่อให้เราสามารถโฟกัสกับสิ่งที่เราต้องการได้จริง อาจยึดตามหลัก SMART Goals

### SMART Goals

- **S = Sensible** (เป็นไปได้) หมายถึง วัตถุประสงค์จะต้องมีความเป็นไปได้ ในการดำเนินงานโครงการ
- **M = Measurable** (วัดได้) หมายถึง วัตถุประสงค์ที่ดีจะต้องสามารถวัดและประเมินผลได้
- **A = Attainable** (ระบุสิ่งที่ต้องการ) หมายถึง วัตถุประสงค์ที่ดีต้องระบุสิ่งที่ต้องการดำเนินงานอย่างชัดเจน และเฉพาะเจาะจงมากที่สุด
- **R = Resonable** (เป็นเหตุเป็นผล) หมายถึง วัตถุประสงค์ที่ดีต้องมีความเป็นเหตุเป็นผลในการปฏิบัติ
- **T = Time** (เวลา) หมายถึง วัตถุประสงค์ที่ดีจะต้องมีขอบเขตของเวลาที่แน่นอนในการปฏิบัติงาน

## 4. จำนวนผู้เข้าร่วมโครงการทั้งหมด

จำนวนรวมจาก "เป้าหมายจำนวนผู้จัดโครงการ" และ "เป้าหมายจำนวนผู้เข้าร่วมโครงการ" โดยให้ระบุเป็นตัวเลข เช่น 100 คน

### เป้าหมายจำนวนผู้จัดโครงการ

ผู้จัดโครงการ คือ **คนที่คิดว่ามีส่วนร่วมในการจัดเตรียมโครงการ** โดยโครงการส่วนมากประกอบด้วย **ประธานโครงการ กรรมการโครงการ เฮดฝ่าย และทีมงานฝ่ายต่าง ๆ**

เขียนแยกเป็นตามตำแหน่งของคนนั้น ๆ ในศิริราช (ไม่จำเป็นต้องเขียนแยกละเอียดตามตำแหน่งหน้าที่ฝ่ายต่าง ๆ ของทีมจัดงาน) เช่น

> อาจารย์ ... คน
>
> เจ้าหน้าที่ ... คน
>
> นักศึกษาแพทย์ชั้นปีที่ 1 ... คน (ถ้าเป็นนศพ.ศิริราชให้เขียนแยกชั้นปี)

<Info>
  ถ้าในกรณีที่เป็นงานหลายชั้นปี ไม่สามารถระบุชั้นปีที่แน่นอนได้ อาจใช้คำว่า _นักศึกษาแพทย์ชั้นปีอื่น
  ๆ_
</Info>

### เป้าหมายจำนวนผู้เข้าร่วมโครงการ

รูปแบบการเขียนเหมือน "เป้าหมายจำนวนผู้จัดโครงการ" โดยเป็น

- กลุ่มคนที่เราอยากจะจัดกิจกรรมนี้ให้
- คนที่ไม่มีส่วนร่วมในการจัดกิจกรรม
- คนที่เข้าร่วมในวันจัดกิจกรรมเท่านั้น

<Tip>
  การเขียนเป้าหมายแยกคนเป็น 2 กลุ่ม จะมีผลกับการให้ขั่วโมงเทียบประสบการณ์กับทักษะต่าง ๆ ในข้อ 7
  (ลักษณะกิจกรรมที่จัดมีความสอดคล้อง)
  โดยผู้จัดโครงการกับผู้เข้าร่วมโครงการจะได้จำนวนชั่วโมงไม่เท่ากัน
</Tip>

## 5. สถานที่ปฏิบัติงาน

ใส่สถานที่ที่คาดว่าจะใช้จัดกิจกรรม ให้**ชัดเจนมากที่สุดเท่าที่จะทำได้** เช่น หอประชุมแพทยาลัย ห้องประชุมราชปนัดดาสิรินธร หอมหิตลาคาร ถ้าใช้คำว่า คณะแพทยศาสตร์ศิริราชพยาบาล อาจกว้างเกินไปทำให้ไม่สามารถรู้สถานที่ที่ใช้ในการจัดกิจกรรมจริงได้

<Frame caption="ตัวอย่างการเขียนสถานที่ปฏิบัติงาน">
  <img
    src="/images/sop/proj/project_open_places.webp"
    alt="ตัวอย่างการเขียนสถานที่ปฏิบัติงาน"
  />
</Frame>

## 6. ขั้นตอน/แผนการปฏิบัติงาน

ก่อนทำตารางนี้ ควร**กำหนดวันที่จะจัดงานให้ได้ก่อน** เพื่อที่จะแบ่งเวลาการทำงานได้ถูกต้อง และหากขั้นตอนไหนสามารถใส่วันที่โดยละเอียดได้สามารถใส่ได้เลย เช่น _12 พฤศจิกายน 2568 - 12 ธันวาคม 2568_
หากขั้นตอนไม่สามารถระบุวันที่แน่นอน อย่างน้อยอาจใส่เป็นช่วงเดือน เช่น _พฤศจิกายน 2568 - ธันวาคม 2568_

แนะนำให้รายละเอียดขั้นตอนครอบคลุม 3 ส่วน คือ ส่วน **เตรียมงาน, ปฏิบัติงาน และประเมินผลโครงการ** (ในแต่ละส่วนมีขั้นตอนย่อย ๆ ได้ สามารถแตกขั้นตอนใส่มาได้เลยตามที่แพลนไว้)

<Check>
  ยิ่งสามารถระยะเวลาในการดำเนินการโครงการสามารถระบุได้ละเอียดมากแค่ไหน จะยิ่งทำให้ทางสพศ.
  และอาจารย์สามารถช่วยติดตามการทำงานได้ดีมากยิ่งขึ้น
</Check>

### ลักษณะ/รูปแบบกิจกรรม

อธิบายกิจกรรมหรือรูปแบบที่จะเกิดขึ้นในโครงการทั้งหมด อาจแบ่งเป็นตาม Section หรือในแต่ละวันที่จัดงาน <u>หากมีแหล่งข้อมูลอ้างอิงหรือทฤษฎีที่มีคนเคยคิดไว้เกี่ยวข้อง ก็ Mention ลงไปด้วยเพื่อความ Strong</u>

### กำหนดการ

**ระบุให้ชัดเจนในแต่ละวันที่จัดงาน เพื่อประกอบการพิจารณาหน่วยชั่วโมง**

แนะนำให้วางแผนกำหนดการงานคร่าว ๆ ให้เรียบร้อยก่อนเขียนส่วนนี้ เนื่องจากจะใช้ในการประสานงานกับฝ่ายต่าง ๆ
ดังนั้นตารางงานที่ใส่มาควร**ใกล้เคียงหรือเหมือนกับงานที่จะจัดจริงมากที่สุด** อาจเป็นเขียนกำหนดการ
โดยมีรายละเอียดสำคัญเป็นช่วงเวลาและกิจกรรมที่จัด (ถ้ามีสถานที่ของแต่ละกิจกรรมใส่มาด้วยตามตัวอย่างจะดีมาก)

แนะนำให้<u>ทำเป็นรูปแบบตาราง</u>แล้วสามารถแนบใส่มาได้เลย ดังตัวอย่าง

<Frame caption="ตัวอย่างการเขียนขั้นตอน/แผนการปฏิบัติงาน">
  <img
    src="/images/sop/proj/project_open_plan.webp"
    alt="ตัวอย่างกำหนดการ"
  />
</Frame>

## 7. ลักษณะกิจกรรมที่จัดมีความสอดคล้อง

เลือก <Icon icon="square-check" /> แค่ **1 ช่องเท่านั้น**โดยส่วนใหญ่จะเลือก **7.1** หรือ **7.3**

มีผลกับการนำไปคิดจำนวนชั่วโมงเข้าร่วมกิจกรรมใน SICMS และระบบ AT มหาวิทยาลัย ของผู้จัดและผู้เข้าร่วมโครงการ

### กรณีเลือก 7.3 กิจกรรมเลือกเข้าร่วม

#### ชั่วโมงจัดโครงการ

คิดจำนวนชั่วโมงแค่ตอนเตรียมงาน (ไม่รวมวันจัดงาน) โดยจะต้อง<u>**ไม่เกิน 1 เท่า ของชั่วโมงของวันจัดงาน**</u>

#### ชั่วโมงเข้าร่วมโครงการ

คิดจำนวนชั่วโมงของวันจัดงาน โดย<u>**ไม่เกิน 8 ชั่วโมงต่อวัน**</u>

### จำนวนชั่วโมงทีจะได้รับ

**ผู้จัดโครงการ** ได้ จำนวนชั่วโมงจัดโครงการ + จำนวนชั่วโมงเข้าร่วมโครงการ

**ผู้เข้าร่วมโครงการ** ได้ จำนวนชั่วโมงวันจัดงาน <u>เท่านั้น</u>

### ชั่วโมง AT (Activity Transcript)

การเก็บชั่วโมงการเข้าร่วมกิจกรรมเสริทหลักสูตรของนักศึกษา (มหิดล) และเมื่อสำเร็จการศึกษาจะได้รับใบรับรองกิจกรรมเสริทหลักสูตรเพื่อไปใช้ประโยชน์ต่าง ๆ
เช่น สมัครทำงาน, ขอทุนเรียนต่อ, ดูรายละเอียดและประวัติการเข้าร่วมกิจกรรมของตนได้จาก[ระบบ SmartEdu](https://smartedu.mahidol.ac.th)

**เกณฑ์สำหรับ SI130 เป็นต้นไป**

- จำนวนขั้นต่ำ 100 ชั่วโมงขึ้นไป
- กิจกรรมกำหนดให้เข้าร่วม 3 ชั่วโมง
- กิจกรรมเลือกเข้าร่วม 97 ชั่วโมง
  - จิตอาสา 10 ชั่วโมง
  - ตาม **HIDEF** 3 ใน 5 ด้าน ด้านละอย่างน้อย 10 ชั่วโมง
  - กิจกรรมส่งเสริม 21st Century Skills
  - <u>ควร</u>เข้าชมรม อย่างน้อย 1 ชมรม

อ้างอิงจาก [ประกาศมหาวิทยาลัยมหิดล](https://activity.mahidol.ac.th/wp-content/uploads/2021/Documents/announcement_2564_th.pdf) เรื่อง กำหนดให้นักศึกษาเข้าร่วมกิจกรรมเสริมหลักสูตรของนักศึกษามหาวิทยาลัยมหิดล พุทธศักราช 2564

## แต่ละอันคืออะไร?

- **SKILLS** เป็นสิ่งที่ทางคณะให้ความสำคัญมากที่สุด
- ใส่จำนวนชั่วโมงเป็น**จำนวนเต็ม**ของแต่ละตัวอักษรที่เราคิดว่าได้รับจากการทำ/เข้าร่วมโครงการ (แยกผู้จัดกับผู้เข้าร่วม)
- **ไม่จำเป็นต้องมีครบทุกตัวอักษร** อยากให้ใส่จำนวนชั่วโมงในแต่ละหัวข้อตามความเป็นจริงว่าโครงการของเราเข้ากับตัวอักษรใด
- อาจเลือกไม่เกิน 3 ตัวอักษร/อัน เพื่อตรงกับความเป็นจริง

<AccordionGroup>
  <Accordion title="กิจกรรมเลือกเข้าร่วมด้าน">
    <ParamField path="A1">ด้านคุณธรรม จริยธรรม บำเพ็ญประโยชน์ และ จิตอาสา (Volunteer)</ParamField>
    <ParamField path="A2">ด้านวินัย และทักษะสังคม วิชาชีพ วิชาการ และจิตตปัญญาศึกษา</ParamField>
    <ParamField path="A3">ด้านศิลปวัฒนธรรม ภูมิปัญญาท้องถิ่น และค่านิยมที่ถูกต้อง</ParamField>
    <ParamField path="A4">ด้านทักษะความสัมพันธ์ระหว่างบุคคลและความรับผิดชอบ</ParamField>
    <ParamField path="A5">
      ด้านทักษะการวิเคราะห์เชิงตัวเลข การสื่อสาร และการใช้เทคโนโลยีสารสนเทศ
    </ParamField>
    <ParamField path="A6">ด้านสร้างเสริมสุขภาพ</ParamField>
  </Accordion>
  <Accordion title="ค่านิยมหลักของมหาวิทยาลัย MAHIDOL Core Values">
    <ParamField path="M">Mastery เป็นนายแห่งตน</ParamField>
    <ParamField path="A">Altruism มุ่งผลผู้อื่น</ParamField>
    <ParamField path="H">Harmony กลมกลืนกับสรรพสิ่ง</ParamField>
    <ParamField path="I">Integrity มั่นคงยิ่งในคุณธรรม</ParamField>
    <ParamField path="D">Determination แน่วแน่ทำ กล้าตัดสินใจ</ParamField>
    <ParamField path="O">Originality สร้างสรรค์สิ่งใหม่</ParamField>
    <ParamField path="L">Leadership ใฝ่ใจเป็นผู้นำ</ParamField>
  </Accordion>
  <Accordion title="กิจกรรมหลัก Mahidol HIDEF">
    <ParamField path="H">
      Health Literacy ความเข้าใจและสามารถดำเนินชีวิตให้เป็นผู้มีสุขภาพดี
    </ParamField>
    <ParamField path="I">Internationalization ความเป็นนานาชาติ</ParamField>
    <ParamField path="D">Digital Literacy ความรู้ความเข้าใจและใช้เทคโนโลยีดิจิทัล</ParamField>
    <ParamField path="E">Environment Literacy ความเข้าใจและปฏิบัติเป็นในด้านสิ่งแวดล้อม</ParamField>
    <ParamField path="F">
      Financial Literacy ความเข้าใจและปฏิบัติเป็นในด้านการเงินเศรษฐกิจ ธุรกิจ
    </ParamField>
  </Accordion>
  <Accordion title="กิจกรรมส่งเสริม คุณลักษณะที่พึงประสงค์ของบัณฑิตแพทย์ (SKILLS)">
    <ParamField path="S">
      Soul จิตวิญญาณของความเป็นแพทย์ ได้แก่ ด้านคุณธรรมแห่งวิชาชีพ (Moral), การคำนึงถึงผู้ป่วย
      (Humanistic medicine), ความรับผิดชอบต่อสังคม (Corporate Social Responsibility)
    </ParamField>
    <ParamField path="K">
      Knowledge ความรู้ทางวิชาชีพ ได้แก่ ความรู้พื้นฐานทางวิทยาศาสตร์การแพทย์ (Basic preclinical
      knowledge), ความรู้ในการดูแลผู้ป่วย (Clinical knowledge), ความรู้ในการวิจัย (Research
      knowledge)
    </ParamField>
    <ParamField path="I">
      Information ทักษะการใช้เทคโนโลยี การเข้าถึงข้อมูล และใช้ข้อมูลได้อย่างถูกต้อง ได้แก่
      การเข้าถึงข้อมูลอย่างรวดเร็ว และเป็นข้อมูลที่น่าเชื่อถือ (Information literacy), การเข้าใจ
      และใช้ประโยชน์จากสื่อ (Media literacy), ความสามารถใช้งานเทคโนโลยี (Technology literacy)
    </ParamField>
    <ParamField path="L1">
      Learning: ทักษะการเรียนรู้ ได้แก่ ความคิดสร้างสรรค์และนวัตกรรม (Creativity and Innovation),
      ทักษะการคิดเชิงวิพากษ์และการแก้ปัญหา (Critical Thinking and Problem Solving),
      การติดต่อสื่อสารกับผู้อื่น (Communication skills), การร่วมมือกับผู้อื่น(Collaboration)
    </ParamField>
    <ParamField path="L2">
      Leader: ทักษะความเป็นผู้นำ ได้แก่ ความยืดหยุ่นและความสามารถในการการปรับตัว (Flexibility and
      Adaptability), การริเริ่มและนำพาตัวเอง (Initiative and Self-Direction),
      ทักษะทางสังคมและวัฒนธรรมที่ต่างกัน (Social and Cross-Cultural skill),
      การเป็นผู้สร้างและเชื่อถือได้ (Productivity and Accountability), การเป็นผู้นำและความรับผิดชอบ
      (Leadership and Responsibility Skills)
    </ParamField>
    <ParamField path="S">
      Skill: ทักษะทางวิชาชีพ ได้แก่ ทักษะการดูแลรักษาผู้ป่วย (Clinical skills),
      ทักษะการสืบค้นเพิ่มเติมทางการแพทย์ (Medical investigative skill),
      ทักษะการสร้างเสริมสุขภาพและป้องกันโรค (Health promotion and disease prevention skills),
      ทักษะการทำหัตถการทางการแพทย์ (Procedural skills)
    </ParamField>
  </Accordion>
</AccordionGroup>

<Frame caption="ตัวอย่างการกรอก 7. ลักษณะกิจกรรมที่จัดมีความสอดคล้อง">
  <img
    src="/images/sop/proj/project_open_at_filled.webp"
    alt="ตัวอย่างการเลือกกิจกรรมที่จัดมีความสอดคล้อง"
  />
</Frame>

## 8. ผลที่คาดว่าจะได้รับ พร้อมตัวชี้วัด

### ส่วนแรก เขียนตามวัตถุประสงค์

เขียนให้สอดคล้องกับวัตถุประสงค์ของการจัดงาน ตัวชี้วัดควรเป็นตัวเลขหรือสิ่งที่วัดผลข้อนั้นได้จริง ๆ (ใส่เป็นค่าเป้าหมาย)

### ส่วนที่สอง บังคับทุกโครงการเก็บและสรุปข้อมูล

ทั้งหมด 5 ข้อ

1. ร้อยละของนักศึกษาแพทย์ที่เห็นว่ากิจกรรมตรงตามความต้องการ
2. ร้อยละของผู้เข้าร่วมที่มั่นใจในการแนะนำกิจกรรมนี้ให้ผู้อื่นเข้าร่วมระดับ 4-5 (จาก scale 0-5)
3. ร้อยละของผู้เข้าร่วมที่ประเมินว่ากิจกรรมช่วยพัฒนาทักษะ….. (ทักษะที่เกี่ยวข้องกับกิจกรรม) อยู่ในระดับ 4-5 (จาก scale 1-5)
4. ค่าเฉลี่ยของระดับความสถานพอใจในแต่ละด้านของกิจกรรม (จาก scale 0-5)
5. ร้อยละของความพึงพอใจระดับ 3 - 5 (จาก scale 0-5)

### เกณฑ์จำนวนผู้ตอบแบบสอบถาม

- **ผู้จัดโครงการ**ควรมากกว่าเท่ากับ <u>ร้อยละ 70</u> ของผู้จัดโครงการทั้งหมด
- **ผู้เข้าร่วมโครงการ**มากกว่าเท่ากับร้อยละ ดังเงื่อนไขต่อไปนี้
  - หากจำนวนมากกว่า 300 คน ต้องมากกว่าเท่ากับ <u>ร้อยละ 40</u> ของจำนวนผู้เข้าร่วมโครงการทั้งหมด
  - หากจำนวนน้อยกว่า 300 คน ต้องมากกว่าเท่ากับ <u>ร้อยละ 60</u> ของจำนวนผู้เข้าร่วมโครงการทั้งหมด

## 9. งบประมาณที่ขอรับการสนับสนุน

- สามารถเขียนงบประมาณไล่ไปตามรายการเป็น 1, 2, 3, ...
- ควรแบ่งงบเป็นหมวดหมู่ ไม่จำเป็นต้องใส่ละเอียดมาก เช่น ค่าเครื่องเขียน ค่าวัสดุตกแต่ง เป็นต้น
- ในกรณีที่ใช้งบประมาณจำนวนมากหรือสงสัยระเบียบข้อบังคับต่าง ๆ แนะนำให้ปนึกษากับอุปนายกหรือฝ่ายจัดสรรทรัพยากรก่อนการเขียน
- สามารถเลือกแหล่งเงินที่ขอได้ตามแต่ละโครงการ

### แหล่งเงินทุนสนับสนุนโครงการ

#### เงินคณะฯ (แหล่งเงินทุนหลัก)

ค่าใช้จ่ายต่าง ๆ แต่ต้องยึดหลักปฏิบัติตามกฎระเบียบของคณะ

#### เงินศิริราชมูลนิธิ

ค่าตอบแทนบุคลการ/เจ้าหน้าที่, ค่าใช้จ่ายที่เบิกคณะไม่ได้ (อย่าลืม <u>ระบุกองทุน</u>)

<Warning>
  มีจำกัด! <u>ควรใช้เท่าที่จำเป็น</u>
</Warning>

#### เงินชั้นปี (ใช้ได้อย่างอิสระมากที่สุด)

แหล่งเงินทุนที่ใช้จัดกิจกรรมที่ก่อให้เกิดรายได้ทั้งหมด หรือตามนโยบายแต่ละรุ่น
