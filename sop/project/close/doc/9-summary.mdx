---
title: 9. สรุปในภาพรวม
---

## ด้านวัตถุประสงค์ของการจัดงาน

เขียนอธิบายสิ่งที่คิดว่าได้รับจากงานโดยยึดตามวัตถุประสงค์ หรือผลที่คาดว่าจะได้รับในภาพรวมอีกครั้ง
เน้นเขียนในแง่ว่า**ผู้จัดโครงการคิดว่ากิจกรรมที่ตนเองจัดบรรลุจุดประสงค์ของงานหรือไม่** เช่น

> นักศึกษาแพทย์ชั้นปีที่ 3 ที่เข้าร่วมโครงการได้เห็นการประยุกต์ความรู้ในชั้นปรีคลินิกและชั้นคลินิก ได้รับแรงบันดาลใจในการเรียนชั้นปรีคลินิกเพิ่มขึ้น มีความเข้าใจในลักษณะการเรียนและการปฏิบัติงานบนชั้นคลินิกได้รู้จักสถานที่และบุคลาการต่าง ๆ ในหอผู้ป่วยเพิ่มขึ้น

## ด้านการนำไปใช้ประโยชน์

ผู้เข้าร่วมโครงการจะ**นำประสบการณ์ครั้งนี้หรือผลที่ได้รับจากการจัดกิจกรรมไปประยุกต์ใช้ได้อย่างไรบ้าง**
จะเป็นด้านการใช้ชีวิตทั่วไปหรือการเป็นแพทย์ก็ได้ เช่น

> นักศึกษาแพทย์ชั้นปีที่ 3 ที่เข้าร่วมโครงการได้รับการฝึกทักษะที่เป็นคุณลักษณะอันพึงประสงค์ของบัณฑิต แพทย์คือได้ทบทวนและเพิ่มพูนทักษะความรู้ทางวิชาชีพแพทย์ผ่านการประยุกต์ความรู้ปรีคลินิกและคลินิก ได้รับแรงบันดาลใจในการเรียนชั้นปรีคลินิก ตลอดจนได้เข้าใจลักษณะการเรียน และการปฏิบัติงานบนชั้นคลินิก อันจะเป็นปัจจัยสำคัญที่ช่วยส่งเสริมให้เกิดความตั้งใจเรียน และฝึกฝนทักษะต่าง ๆ ที่จำเป็นในวิชาชีพแพทย์ต่อไป
